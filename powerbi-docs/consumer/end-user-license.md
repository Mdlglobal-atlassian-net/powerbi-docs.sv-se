---
title: Typer av licenser för Power BI-användare
description: Lär dig mer om de olika typerna av licenser och hur du tar reda på vilken du har.
author: mihart
ms.reviewer: ''
ms.custom: ''
ms.service: powerbi
ms.subservice: powerbi-consumer
ms.topic: how-to
ms.date: 02/18/2020
ms.author: mihart
LocalizationGroup: consumers
ms.openlocfilehash: abb6450c1c731df562c747e6b352b914879a43b3
ms.sourcegitcommit: f9909731ff5b6b69cdc58e9abf2025b7dee0e536
ms.translationtype: HT
ms.contentlocale: sv-SE
ms.lasthandoff: 02/20/2020
ms.locfileid: "77497665"
---
# <a name="types-of-power-bi-licenses"></a>Typer av Power BI-licenser
Som *användare* så använder du Power BI-tjänsten till att utforska rapporter och instrumentpaneler i syfte att fatta affärsbeslut. Om du har använt Power BI ett tag, eller om du har pratat med dina *designerkollegor*, har du förmodligen upptäckt att det finns en del funktioner som bara fungerar om du har en viss typ av licens. 

I den här artikeln går vi igenom skillnaderna mellan de olika licenstyperna: kostnadsfri, Pro, kostnadsfri med Premium-kapacitet och Pro med Premium-kapacitet. Du får också lära dig hur du tar reda på vilken licens du använder.  

Vi börjar med att titta på de två licenskategorierna – användarlicenser och organisationslicenser. 

## <a name="user-licenses"></a>Användarlicenser
Den första typen av licens är en **användarlicens**. Alla Power BI-användare har antingen en kostnadsfri licens eller en Pro-licens. Vissa funktioner är begränsade till användare med en Pro-licens.  

- Med en Power BI Pro-licens kan användare samarbeta med andra Pro-användare genom att skapa och dela innehåll. Det är bara användare med en Pro-licens kan publicera rapporter, prenumerera på instrumentpaneler och rapporter och samarbeta med kollegor på arbetsytor. Pro-licenser används vanligtvis av *rapportdesigners*, utvecklare, analytiker och administratörer.


- En kostnadsfri Power BI-licens är fortfarande kraftfull, men den är främst till för användare som precis börjat med Power BI eller användare som skapar innehåll åt sig själva. En kostnadsfri användarlicens är perfekt för någon som använder Microsofts exempel till att lära sig Power BI. Användare med kostnadsfria licenser kan inte visa innehåll som delas av andra eller dela sitt eget innehåll med andra Power BI-användare.  

Hänger du med?  OK. Nu ska vi lägga till ett ytterligare lager, **Premium-kapacitet**.

## <a name="what-does-power-bi-premium-do-how-does-it-work"></a>Vad gör Power BI Premium? Hur fungerar det?
En Premium-kapacitet är en **organisationslicens**. Tänk på det som att lägga till ett lager med funktioner ovanpå alla **användarlicenser** för Power BI i organisationen. En av alla fördelar för *användarna* är att de medlemmar i organisationen som har en *kostnadsfri* användarlicens får tillgång till fler funktioner. Om ditt företag har en Premium-kapacitetslicens så kan Pro-användare dela innehåll med alla medlemmar i organisationen, utan att de som visar innehållet behöver ha en Power BI Pro-licens.   

När en organisation köper en Premium-kapacitet tilldelar administratören normalt Pro-licenser till de anställda som ska skapa och dela innehåll. Administratören tilldelar även kostnadsfria licenser till alla som ska använda innehållet.  

Vill du veta mer om Premium? Då läser du vidare. Annars går du vidare till avsnittet [Ta reda på vilka licenser du har](#find-out-which-license-you-have) nedan.

När en organisation köper en Premium-kapacitet får de kapacitet i Power BI-tjänsten som är exklusivt tilldelad till dem. Den delas inte med andra. Kapaciteten stöds av dedikerad maskinvara som hanteras fullständigt av Microsoft. Organisationerna kan välja att använda sin dedikerade kapacitet brett eller att tilldela den till utsedda arbetsytor baserat på antalet användare, arbetsbelastningsbehov eller andra faktorer och skala upp eller ned eftersom behoven förändras.

Power BI Premium ger dedikerad kapacitet för en mer enhetlig prestanda och stöd för större datavolymer i Power BI. 


## <a name="find-out-which-license-you-have"></a>Ta reda på vilken licens du har
Det finns flera sätt att visa information om din Power BI-licens. 

Börja med att fastställa vilken **användarlicens** du har.

- I vissa versioner av Microsoft Office ingår en Power BI Pro-licens.  Om du vill se om din version av Office innehåller Power BI går du till [Office-portalen](https://portal.office.com/account) och väljer **Prenumerationer**.

    Den första användaren, Pradtanna, har Office 365 E5, som innehåller en Power BI Pro-licens.

    ![Fliken Prenumerationer i Office-portalen](media/end-user-license/power-bi-license-office.png)

    Den andra användaren, Zalan, har en kostnadsfri Power BI-licens. 

    ![Fliken Prenumerationer i Office-portalen](media/end-user-license/power-bi-license-free.png)

Kontrollera sedan om ditt konto även har en Premium-kapacitetslicens. Alla användare ovan, både med Pro-licens och kostnadsfri licens, kan tillhöra en organisation som har en Premium-kapacitet.  Vi undersöker det här för den andra användaren, Zalan.  

- Välj **Min arbetsyta** i Power BI-tjänsten och sedan kugghjulsikonen uppe till höger. Välj **Hantera personlig lagring**.

    ![Inställningsmenyn visas](media/end-user-license/power-bi-license-personal.png)

    **Användarlicenser**, både Pro och kostnadsfria, ger 10 GB lagringsutrymme i molnet som kan användas för Power BI-rapporter och Excel-arbetsböcker. Om du ser mer än 10 GB är du medlem i ett organisationskonto med en Premium-kapacitet.

    Kom ihåg att Zalans användarprenumeration i Office-portalen hade en kostnadsfri Power BI-licens. Men eftersom organisationen har köpt en Premium-kapacitetslicens så är Zalan en **Pro-användare** i Power BI-tjänsten. Som *användare* i en organisation med en Premium-kapacitetslicens kan han bland annat se delat innehåll, samarbeta med kollegor och arbeta med appar. Omfattningen av behörigheterna anges av Power BI-administratören. De flesta *användare* har behörighet att göra saker som att använda Frågor och svar, exportera innehåll, dela om appar och skapa prenumerationer.  Möjligheten att skapa och publicera nytt innehåll är dock begränsad till kollegor som är *designers*, analytiker, utvecklare och administratörer.   <!-- how can he be Pro if I assigned him a Free account in the O365 portal?  Is he a Pro user with consumer permissions? -->

    ![Hantera lagring med 100 GB som gräns](media/end-user-license/power-bi-license-100gb.png)
