---
title: Använda det uppdaterade menyfliksområdet i Power BI Desktop (förhandsversion)
description: Navigera på ett enkelt sätt i menyer och kommandon med det nya menyfliksområdet i Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 03/20/2020
ms.author: davidi
LocalizationGroup: Connect to data
ms.openlocfilehash: cbaf3244ce8e8aa2755b6b47bf6381c191293306
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: sv-SE
ms.lasthandoff: 05/05/2020
ms.locfileid: "79133240"
---
# <a name="use-the-updated-ribbon-in-power-bi-desktop"></a>Använda det uppdaterade menyfliksområdet i Power BI Desktop

Från och med uppdateringen i mars 2020 ändrar Power BI Desktop sitt menyfliksområde för att anpassa det bättre till andra Microsoft-produkter, till exempel Microsoft Office. Det uppdaterade menyfliksområdet visas i månadsuppdateringar från november 2019 som en förhandsgranskningsfunktion, och från och med uppdateringen i mars 2020 är det nya menyfliksområdet standard.

![Nytt menyfliksområde i Power BI Desktop](media/desktop-ribbon/desktop-ribbon-02.png)

## <a name="how-to-enable-the-updated-ribbon"></a>Så här aktiverar du det uppdaterade menyfliksområdet

Från och med uppdateringen i mars 2020 är det uppdaterade menyfliksområdet aktiverat som standard. I tidigare versioner av Power BI Desktop än denna (från och med uppdateringen i november 2019) var det uppdaterade menyfliksområdet i Power BI en förhandsgranskningsfunktion som måste aktiveras. Om du vill aktivera den i en tidigare uppdatering väljer du **Arkiv > Alternativ och inställningar > Alternativ** och väljer sedan **Förhandsgranskningsfunktioner** i den vänstra kolumnen. I den högra rutan finns alternativet **Menyfliksområdet har uppdaterats**. Markera kryssrutan bredvid **Menyfliksområdet har uppdaterats** för att aktivera förhandsgranskningsfunktionen. Du måste starta om Power BI Desktop för att förhandsgranskningsfunktionen ska börja gälla.

![Det uppdaterade menyfliksområdet i Power BI Desktop](media/desktop-ribbon/desktop-ribbon-01.png)

> [!NOTE]
> För versioner av Power BI Desktop som börjar med mars 2020 behöver du inte aktivera det uppdaterade menyfliksområdet, eftersom det nya menyfliksområdet är standard från och med mars 2020.

## <a name="features-of-the-new-ribbon"></a>Funktioner i det nya menyfliksområdet

Fördelarna med att uppdatera vårt menyfliksområde är att göra upplevelsen i Power BI Desktop, precis som i andra Microsoft-produkter, enkel och välbekant. 

![Nytt menyfliksområde i Power BI Desktop](media/desktop-ribbon/desktop-ribbon-03.png)

Dessa fördelar kan grupperas i följande kategorier:

* **Bättre utseende, känsla och organisation** – Ikoner och funktioner i det uppdaterade Power BI Desktop-menyfliksområdet är anpassade till utseendet, känslan och organisationen av menyfliksobjekt i Office-program.

    ![Bättre utseende och känsla](media/desktop-ribbon/desktop-ribbon-04.png)

* **Ett intuitivt temagalleri** – Temagalleriet som finns i menyfliksområdet **Visa**, har det välbekanta utseendet från temagalleriet i PowerPoint. Det innebär att bilderna i menyfliksområdet visar hur temaändringar kommer att se ut om de tillämpas på rapporten, till exempel färgkombinationer och teckensnitt. 

    ![Bättre teman](media/desktop-ribbon/desktop-ribbon-05.png)

* **Dynamiskt innehåll i menyfliksområdet som baseras på din vy** – I det nuvarande menyfliksområdet i Power BI Desktop var ikoner eller kommandon som inte var tillgängliga helt enkelt nedtonade, vilket inte gav någon optimal upplevelse. I det uppdaterade menyfliksområdet visas och ordnas ikonerna dynamiskt så att du alltid vet vilka alternativ som är tillgängliga för dig.

* **Ett menyfliksområde på en rad tar mindre plats när det är komprimerat** – En annan fördel med det uppdaterade menyfliksområdet är möjligheten att komprimera själva menyfliksområdet till en enda rad, som dynamiskt visar menyobjekt baserat på ditt sammanhang. 

    ![Dolt menyfliksområde](media/desktop-ribbon/desktop-ribbon-06.png)

* **Tangenttips för att navigera och välja knappar** – för att navigera i menyfliksområdet kan du trycka på **Alt + Windows-tangenten** för att aktivera tangenttips. När du har aktiverat funktionen kan du trycka på de knappar som visas på tangentbordet för att navigera.

    ![Tangenttips](media/desktop-ribbon/desktop-ribbon-07.png)

* **Anpassade formatsträngar** – förutom att ställa in anpassade formatsträngar i fönstret *Egenskaper* kan du också ställa in dem i menyfliksområdet. Välj det mått eller den kolumn du vill anpassa så visas den sammanhangsbaserade fliken **Måttverktyg** eller **Kolumnverktyg** beroende på ditt val. Du kan ange din anpassade formatsträng direkt i listrutan i formateringsområdet på fliken.

    ![Anpassade formatsträngar](media/desktop-ribbon/desktop-ribbon-08.png)

* **Hjälpmedel** – rubrikfältet, menyfliksområdet och Arkiv-menyn är tillgängliga via hjälpmedel. Tryck på CTRL + F6 för att navigera till menyfliksområdet. Väl där kan du använda **Tabb** till att växla mellan de övre och nedre staplarna och använda piltangenterna för att flytta mellan element.


Förutom de synliga ändringarna innebär ett uppdaterat menyfliksområde också att vi kan göra uppdateringar framöver av Power BI Desktop och dess menyfliksområde, som till exempel följande:

* Skapa mer flexibla och intuitiva kontroller i menyfliksområdet, till exempel galleriet med visuella objekt
* Lägga till *svarta* och *mörkblå* Office-teman i Power BI Desktop
* Förbättra tillgängligheten


## <a name="next-steps"></a>Nästa steg
Det finns alla möjliga sorters data du kan ansluta till med Power BI Desktop. Kolla in följande resurser för mer information om datakällor:

* [Vad är Power BI Desktop?](desktop-what-is-desktop.md)
* [Datakällor i Power BI Desktop](desktop-data-sources.md)
* [Forma och kombinera data i Power BI Desktop](desktop-shape-and-combine-data.md)
* [Anslut till Excel-arbetsböcker i Power BI Desktop](desktop-connect-excel.md)   
* [Ange data direkt i Power BI Desktop](desktop-enter-data-directly-into-desktop.md)   

