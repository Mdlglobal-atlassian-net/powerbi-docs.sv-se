---
title: Vad är Azure Power BI Embedded och inbäddad analys | Microsoft Docs
description: Power BI Embedded är ett inbäddat analysverktyg för att göra det enklare för oberoende programvaruleverantörer och utvecklare att använda funktionerna i Power BI och hjälper dem att snabbt lägga till fantastiska visuella objekt, rapporter och instrumentpaneler i deras appar. Lär dig hur du använder inbäddad analysprogramvara, inbäddade analysverktyg eller inbäddade business intelligence-verktyg med Power BI Embedded.
author: markingmyname
ms.author: maghan
manager: kfile
ms.reviewer: ''
ms.service: power-bi-embedded
ms.component: ''
ms.devlang: csharp, javascript
ms.topic: overview
ms.custom: seodec18
ms.date: 12/10/2018
ms.openlocfilehash: 70cb8f72e5749f7eed70d4476f3af87e272813f4
ms.sourcegitcommit: f25464d5cae46691130eb7b02c33f42404011357
ms.translationtype: HT
ms.contentlocale: sv-SE
ms.lasthandoff: 12/10/2018
ms.locfileid: "53180701"
---
# <a name="what-is-power-bi-embedded-in-azure"></a>Vad är Power BI Embedded i Azure?

Power BI Embedded gör det enklare för oberoende programvaruleverantörer och utvecklare att använda funktionerna i Power BI med inbäddad analys. Power BI Embedded förenklar användningen av funktionerna i Power BI genom att lägga till fantastiska visuella objekt, rapporter och instrumentpaneler i dina appar. Detta påminner om hur appar som bygger på Microsoft Azure använder tjänster som Machine Learning och IoT. Genom att tillhandahålla lättnavigerad datautforskning i sina appar kan oberoende programvaruleverantörer göra det enklare för kunder att fatta snabba, välgrundade och sammanhangsberoende beslut.

> [!VIDEO https://www.youtube.com/embed/iEHfUuoZseo]

I maj 2017 tillkännagav vi sammanslagningen av Power BI och Power BI Embedded. Denna sammanslagning resulterade i en enda API-yta, en konsekvent uppsättning funktioner samt tillgång till de senaste funktionerna i båda tjänsterna. Dessutom introducerade vi en kapacitetsbaserad prismodell som förenklar användningen av Power BI.

Med Power BI Embedded har oberoende programvaruleverantörer och utvecklare större flexibilitet när de bäddar in information i sina appar med hjälp av Power BI-API:erna. Genom att integrera Microsofts kraftfulla analysmotor i sina appar kan oberoende programvaruleverantörer och utvecklare minimera utvecklingsarbetet, vilket innebär kortare tid till marknad och en bra konkurrensfördel. Utvecklare kan fokusera på att skapa en lösning som uppfyller kundernas behov, i stället för att lägga tid på att utveckla visuella analysfunktioner. Med Power BI Embedded kan du dessutom arbeta i de välbekanta utvecklingsmiljöer som du redan använder, t.ex. Visual Studio och Azure.

Har du en befintlig app med inbäddat Power BI-innehåll som använder Power BI Premium? För oberoende programvaruleverantörer eller utvecklare som levererar appar, eller organisationer som använder dem, krävs ingen åtgärd. Du och dina kunder kan fortsätta att använda apparna utan avbrott. Om du har en befintlig app som bygger på Power BI-arbetsytesamlingar och är intresserad av att använda den sammanslagna API-ytan och de nya kapacitetsbaserade Azure SKU:erna går du till dokumentationen för hjälp med migreringen.

## <a name="comparing-power-bi-embedded-with-power-bi-premium"></a>Jämföra Power BI Embedded med Power BI Premium

**Power BI Embedded** är avsett för oberoende programleverantörer (ISV) och utvecklare som skapar program åt sina kunder. Det kan användas som en BI-tredjepartstjänst som hjälper dig att visualisera programdata så att du slipper skapa tjänsten själv. Power BI Embedded är en PaaS-analyslösning (Platform-as-a-Service) som utvecklare kan använda för att bädda in rapporter och instrumentpaneler i ett program åt sina kunder. **Power BI Premium** är en SaaS-analyslösning (Software-as-a-Service) som ger en samlad bild över en organisations viktigaste affärsdata. 

[Power BI Embedded](https://azure.microsoft.com/pricing/details/power-bi-embedded/) är en användningsbaserad funktion (pay-as-you-go), medan [Power BI Premium](https://powerbi.microsoft.com/calculator/) medför en månadsavgift. Titta på den här [videon](https://www.youtube.com/watch?v=0y2oJikC6Xc&t=0s&list=PLv2BtOtLblH1dQPV49Ni12olDcUoW-GEl&index=3) om du vill veta mera om skillnaderna mellan dem.

## <a name="easy-to-use-tools"></a>Användarvänliga verktyg

Med Power BI Embedded kan du fokusera på det du gör bäst: att skapa bra appar. Du kan hantera och utveckla med Power BI Embedded med de verktyg och kunskaper som du redan har.

* [**Azure Portal**](https://portal.azure.com/): Ett webbaserat program för hantering av alla Azure-tjänster
* [**Visual Studio Code**](https://code.visualstudio.com/docs): En kostnadsfri, nedladdningsbar kodredigerare med öppen källkod för Windows, macOS och Linux som stöder tillägg
* [**Power BI Desktop**](https://powerbi.microsoft.com/desktop/): Ett kostnadsfritt, nedladdningsbart verktyg för att skapa omfattande, interaktiva rapporter med visuella analyser

Genom REST-API:et har Power BI Embedded stöd för utveckling med valfritt språk.

## <a name="engage-with-the-power-bi-engineering-team"></a>Interagera med teknikteamet för Power BI

* [Webbgrupper](https://community.powerbi.com/): Ställ frågor om Power BI
* [Power BI-idéer](https://ideas.powerbi.com): Begära och rösta fram funktioner
* [Reddit](https://www.reddit.com/r/PowerBI/): Diskutera Power BI

## <a name="next-steps"></a>Nästa steg

Mer information om kapacitetsnoder finns på [sidan med prisinformation](https://azure.microsoft.com/pricing/details/power-bi-embedded/).

Information om hur du skapar en Power BI Embedded-kapacitet finns i [Skapa Power BI Embedded-kapacitet på Azure Portal](azure-pbie-create-capacity.md)

Om du vill börja bädda in Power BI-innehåll läser du [Bädda in Power BI-instrumentpaneler, -rapporter och -paneler](https://powerbi.microsoft.com/documentation/powerbi-developer-embedding-content/).
