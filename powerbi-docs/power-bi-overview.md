---
title: Vad är Power BI?
description: Översikt över Power BI och hur de olika delarna fungerar ihop – Power BI Desktop, Power BI-tjänsten, Power BI Mobile, rapportservern och Power BI Embedded.
author: maggiesMSFT
manager: kfile
ms.service: powerbi
ms.subservice: powerbi-service
ms.topic: overview
ms.date: 02/07/2019
ms.author: maggies
LocalizationGroup: Get started
ms.openlocfilehash: b1efe45d52b5a7a18a86407b41e8af287d3c8260
ms.sourcegitcommit: b717118c44499c8fd8f57534a275f2f78aacc0f1
ms.translationtype: HT
ms.contentlocale: sv-SE
ms.lasthandoff: 02/09/2019
ms.locfileid: "55971658"
---
# <a name="what-is-power-bi"></a>Vad är Power BI?
**Power BI** är en samling programvarutjänster, appar och kopplingar som arbetar tillsammans för att förvandla dina orelaterade datakällor till sammanhängande, visuellt fördjupande och interaktiva insikter. Dina data kan finnas i ett Excel-kalkylblad eller i en samling molnbaserade och lokala hybridinformationslager. Med **Power BI** kan du enkelt ansluta till dina datakällor, visualisera och upptäcka vad som är viktigt och dela resultat med alla du vill.

![diagram som visar indatakällor för Power BI](media/power-bi-overview/power-bi-input-new.png)

**Power BI** kan vara enkelt och snabbt och kan på ett ögonblick skapa snabba insikter från ett Excel-kalkylblad eller en lokal databas. Men **Power BI** är också robust och håller företagsklass och möjliggör omfattande modellering och analys i realtid samt anpassad utveckling. Det kan vara ditt personliga rapport- och visualiseringsverktyg. Det kan också hjälpa med analyser och beslut för grupprojekt, avdelningar eller hela bolag.

## <a name="the-parts-of-power-bi"></a>Power BI:s delar
Power BI består av ett Windows-skrivbordsprogram som kallas **Power BI Desktop**, en SaaS-tjänst (*programvara som en tjänst*) online som kallas **Power BI-tjänsten** och Power BI **-mobilappar** som finns tillgängliga för Windows-, iOS- och Android-enheter.

![Power BI Desktop, service, mobile](media/power-bi-overview/power-bi-blocks.png)

Dessa tre delar – **Power BI Desktop**, **tjänsten** och **mobilapparna** – är utformade för att hjälpa människor skapa, dela och använda affärsinsikter på det sätt som passar dem bäst beroende på deras roll.

Med hjälp av en fjärde del som kallas **Power BI-rapportserver** kan du publicera Power BI-rapporter som du har skapat i Power BI Desktop till en lokal rapportserver. Läs mer om [Power BI-rapportservern](#on-premises-reporting-with-power-bi-report-server).

## <a name="how-power-bi-matches-your-role"></a>Hur Power BI matchar din roll
Hur du använder Power BI kan bero på vilken roll du har i ett projekt eller i ett team. Andra personer i andra roller kan använda Power BI på något annat sätt, och alla sätt är lika bra.

Till exempel använder du kanske själv främst **Power BI-tjänsten**. Men din siffertokiga kollega som är mer intresserad av affärsrapporter kanske i större utsträckning använder sig av **Power BI Desktop** för att skapa rapporter och sedan publicera dem till Power BI-tjänsten, där du läser dem. En annan kollega på försäljningssidan kanske främst använder Power BI-mobilappen för att övervaka sina försäljningskvoter och för att sätta sig in i ny information om potentiella kundleads.

Om du är utvecklare kan du använda Power BI:s API:er för att skicka data till datauppsättningar eller för att bädda in instrumentpaneler och rapporter i dina egna anpassade program. Har du en idé till ett nytt visuellt objekt? Skapa det själv och dela det med andra.  

Det är också vanligt att använda varje del i **Power BI** vid olika tidpunkter, beroende på vad man vill uppnå eller vilken roll man har i ett visst projekt.

Kanske du använder **Power BI Desktop** för att skapa statistikrapporter om kundengagemang för ditt team. Kanske granskar du lager- och tillverkningsinformation i realtid via en instrumentpanel i tjänsten. Hur du använder Power BI kan ändra enligt vilken funktion eller tjänst i Power BI som är det bästa verktyget för din aktuella situation. Varje del av Power BI finns tillgänglig för dig, vilket också är orsaken till att det är så flexibelt och attraktivt.

Utforska dokument som hör till din roll:
- Power BI för [***designers***](desktop-what-is-desktop.md)
- Power BI för [***konsumenter***](consumer/end-user-consumer.md)
- Power BI för [***utvecklare***](developer/what-can-you-do.md)
- Power BI för [***administratörer***](service-admin-administering-power-bi-in-your-organization.md)

## <a name="the-flow-of-work-in-power-bi"></a>Arbetsflödet i Power BI
Ett vanligt arbetsflöde i Power BI börjar med att ansluta till datakällor och skapa en rapport i **Power BI Desktop**. Du kan sedan publicera rapporten från **Power BI Desktop** till **Power BI-tjänsten** och dela den så att slutanvändarna kan läsa den och interagera med den i **tjänsten** och på sina **mobilenheter**.
Det här är det vanliga arbetsflödet, som visar hur de tre huvuddelarna i Power BI kompletterar varandra.

Här är en detaljerad [jämförelse av Power BI Desktop och Power BI-tjänsten](service-service-vs-desktop.md).

Men vad händer om du inte är redo att flytta till molnet och vill behålla dina rapporter bakom en företagsbrandvägg?  Då läser du vidare.

## <a name="on-premises-reporting-with-power-bi-report-server"></a>Lokal rapportering med Power BI-rapportservern
Skapa, distribuera och hantera Power BI, mobila och sidnumrerade rapporter lokalt med det utbud av verktyg och tjänster som är klara att användas som Power BI-rapportservern ger dig.

![diagram för lokal rapportering](media/power-bi-overview/power-bi-report-server2.png)

Power BI-rapportservern är en lösning som du distribuerar bakom brandväggen och som skickar dina rapporter till rätt användare på olika sätt, oavsett om de som får dem ska visa dem i en webbläsare, på en mobil enhet eller som ett e-postmeddelande. Och eftersom Power BI-rapportservern är kompatibel med Power BI i molnet, kan du flytta över till molnet när du är redo. 

Läs mer om [Power BI-rapportservern](report-server/get-started.md).

## <a name="next-steps"></a>Nästa steg
[Logga in, hämta vissa data och lär dig använda Power BI-tjänsten](service-the-new-power-bi-experience.md)   
[Självstudier: Komma igång med Power BI-tjänsten](service-get-started.md)
[Snabbstart: Ansluta till data i Power BI Desktop](desktop-quickstart-connect-to-data.md)