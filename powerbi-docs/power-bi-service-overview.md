---
title: Vad är Power BI-tjänsten?
description: Översikt över Power BI-tjänsten och hur den passar ihop med de andra delarna av Power BI.
author: maggiesMSFT
manager: kfile
ms.service: powerbi
ms.subservice: powerbi-service
featuredvideoid: B2vd4MQrz4M
ms.topic: overview
ms.date: 09/05/2019
ms.author: maggies
LocalizationGroup: Get started
ms.openlocfilehash: b8a01839da68a276ff136d7068dafac0ce82f102
ms.sourcegitcommit: d441d350504f8c6d9e100d229757add6237f0bef
ms.translationtype: HT
ms.contentlocale: sv-SE
ms.lasthandoff: 10/30/2019
ms.locfileid: "73060856"
---
# <a name="what-is-the-power-bi-service"></a>Vad är Power BI-tjänsten?
**Power BI** är en samling programvarutjänster, appar och anslutningsprogram som samverkar så att du kan skapa, dela och använda affärsinsikter på det sätt som passar bäst för dig och ditt företag. Microsoft Power BI *-tjänsten* (app.powerbi.com), som ibland kallas Power BI online, är SaaS-delen *(programvara som en tjänst*) i Power BI. *Instrumentpanelerna* i Power BI-tjänsten hjälper dig att hålla dig uppdaterad om din verksamhet. På instrumentpanelerna visas *paneler* som du kan välja för att öppna *rapporter* för vidare utforskning. Instrumentpaneler och rapporter ansluter till *datauppsättningar* så att alla relevanta data samlas på samma plats. 

Behöver du hjälp med att förstå de olika byggstenarna som utgör Power BI? Se [Grundläggande begrepp för designers i Power BI-tjänsten](service-basic-concepts.md). Eller besök vår [spelningslista på YouTube](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP). En bra video att börja med är *Introduktion till Power BI-tjänsten*:

> 
> <iframe width="560" height="315" src="https://www.youtube.com/embed/B2vd4MQrz4M" frameborder="0" allowfullscreen></iframe>
> 

De andra huvudkomponenterna i Power BI är Windows-skrivbordsprogrammet **Power BI Desktop** och Power BI-**mobilapparna** för Windows-, iOS- och Android-enheter. Du och dina kollegor kan skapa, dela och använda affärsinsikter med hjälp av dessa tre delar: Power BI Desktop, tjänsten och mobilapparna. En översikt finns i [Vad är Power BI?](fundamentals/power-bi-overview.md).

## <a name="creating-reports-in-the-service"></a>Skapa rapporter i tjänsten
Ett vanligt Power BI-arbetsflöde är att du börjar med att skapa en rapport i Power BI Desktop och sedan publicerar den till Power BI-tjänsten.  

Men du kan också skapa Power BI-rapporter direkt i Power BI-tjänsten. Prenumererar du på ett SaaS-program (programvara som en tjänst) som Salesforce? För Power BI finns appar som automatiskt skapar instrumentpaneler och rapporter från dina onlinedata. Få ett försprång genom att ansluta till Salesforce eller [ta en titt på de andra SaaS-apparna](service-get-data.md) som du kan ansluta till. Om du ingår i en organisation kan någon i din organisation ha publicerat [appar](service-create-distribute-apps.md) och distribuerat dem till dig.

## <a name="sharing-your-findings"></a>Dela dina resultat 

När du har skapat rapporter och instrumentpaneler kan du dela dem så att slutanvändarna i Power BI-tjänsten och i mobila enheter kan visa och interagera med dem. Att kunna styra hur du delar ditt arbete är en av de viktigaste funktionerna i Power BI-tjänsten. Du skapar arbetsytor där du och dina kollegor kan samarbeta i rapporter och på instrumentpaneler. Sedan kan du paketera och distribuera dem som appar. Du kan också dela själva datauppsättningarna, så att andra kan använda dem som grund för sina egna rapporter. Läs mer om [olika sätt att dela ditt arbete i Power BI](service-how-to-collaborate-distribute-dashboards-reports.md).

## <a name="next-steps"></a>Nästa steg
- Snabbstart för användare: [Lär dig använda Power BI-tjänsten](consumer/end-user-experience.md)   
- [Självstudier: Kom igång med Power BI-tjänsten](service-get-started.md)
- [Snabbstart: Ansluta till data i Power BI Desktop](desktop-quickstart-connect-to-data.md)
