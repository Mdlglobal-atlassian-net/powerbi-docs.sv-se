---
title: Planera en rapport i Power BI Report Builder
description: Med Power BI Report Builder kan du skapa många typer av sidnumrerade rapporter. Det är en bra idé att planera först om du vill skapa en användbar rapport som är enkel att förstå.
ms.date: 07/25/2019
ms.service: powerbi
ms.subservice: report-builder
ms.topic: conceptual
ms.assetid: 79113505-1ce8-4f8c-9260-d861838f7813
author: maggiesMSFT
ms.author: maggies
ms.openlocfilehash: 30ab632d11befd34ff9a234e441b345c696fb54d
ms.sourcegitcommit: df8bcc65f0df69bf1fc1d47eb06575742eac1622
ms.translationtype: HT
ms.contentlocale: sv-SE
ms.lasthandoff: 01/15/2020
ms.locfileid: "75953818"
---
# <a name="planning-a-report-in-power-bi-report-builder"></a>Planera en rapport i Power BI Report Builder

Med Power BI Report Builder kan du skapa många typer av sidnumrerade rapporter. Du kan till exempel skapa rapporter som visar sammanfattningsdata eller detaljerade försäljningsdata, marknadsföring och försäljningstrender, driftsrapporter eller instrumentpaneler. Du kan även skapa rapporter som drar nytta av formaterad text, till exempel för försäljningsordrar, produktkataloger eller formulärbrev. Alla dessa rapporter skapas med hjälp av olika kombinationer av samma grundläggande byggstenar i Report Builder. Det är en bra idé att planera först om du vill skapa en användbar rapport som är enkel att förstå. Här följer några saker som du kanske vill överväga innan du sätter igång:  
  
## <a name="in-what-format-do-you-want-the-report-to-appear"></a>I vilket format du vill att rapporten ska visas?
  
Du kan rendera rapporter online i en webbläsare, till exempel Power BI-portalen, eller exportera dem till andra format såsom Excel, Word eller PDF. Rapportens slutliga format är en viktig aspekt eftersom inte alla funktioner finns i alla exportformat. 
  
## <a name="in-what-structure-do-you-want-to-present-the-data"></a>I vilken struktur vill du presentera data?
  
Du kan välja bland tabellbaserat, matris (liknar en korsfrågerapport eller pivottabellrapport), diagram, fria strukturer eller en kombination av dessa för att presentera data. Mer information finns i [Tabeller, matriser och listor i Power BI Report Builder](report-builder-tables-matrices-lists.md).  
  
## <a name="how-do-you-want-your-report-to-look"></a>Hur vill du att rapporten ska se ut?
  
Report Builder tillhandahåller många rapportobjekt som du kan lägga till i rapporten för att göra den enklare att läsa, framhäva viktig information, hjälpa läsarna att navigera rapporten och så vidare. Kännedom om hur du vill att rapporten ska se ut kan avgöra huruvida du behöver rapportobjekt såsom textrutor, rektanglar, bilder och linjer. Du vill kanske även visa eller dölja objekt, lägga till en dokumentöversikt, inkludera rapporter med visning av detaljerad information eller underrapporter eller länka till andra rapporter.   
  
## <a name="should-the-data-be-filtered"></a>Ska data filtreras?
  
Du vill kanske begränsa rapportens omfång till specifika användare eller platser eller till en särskild tidsperiod. Du filtrerar rapportdata genom att använda parametrar för att hämta och visa endast de data du vill ha. Mer information finns i [Rapportparametrar i Power BI Report Builder](paginated-reports-parameters.md).  
  
## <a name="do-you-need-to-create-calculations"></a>Behöver du skapa beräkningar? 
  
Ibland kanske inte din datakälla och dina datamängder innehåller exakt de fält du behöver för din rapport. I så fall kan du skapa egna beräknade fält. Du kanske till exempel vill multiplicera priset per enhet gånger kvantiteten för att få ett försäljningsbelopp för ett radobjekt. Uttryck används också för att tillhandahålla villkorsstyrd formatering och andra avancerade funktioner. Mer information finns i [Utttryck i Power BI Report Builder](report-builder-expressions.md).  
  
## <a name="do-you-want-to-hide-report-items-initially"></a>Vill du dölja rapportobjekt från början?
  
Överväg huruvida du vill dölja rapportobjekt, däribland dataområden, grupper och kolumner, när rapporten körs för första gången. Till exempel kan du till en början visa en sammanfattningstabell och sedan öka detaljnivån till detaljerade data. 
  
## <a name="how-are-you-going-to-deliver-your-report"></a>Hur kommer du att leverera rapporten?  
  
Du kan spara din rapport på den lokala datorn och fortsätta att arbeta med den eller köra den lokalt för din egen information. Men om du vill dela rapporten med andra, måste du spara den till Power BI. Om du sparar den till Power BI kan andra köra den när de vill. Alternativt kan du konfigurera en prenumeration och e-postleverans av rapporten till andra personer. Du kan leverera rapporten i ett särskilt exportformat om du vill. 
  
## <a name="next-steps"></a>Nästa steg

- [Vad är sidnumrerade rapporter i Power BI Premium?](paginated-reports-report-builder-power-bi.md)
