---
title: "Användarhandboksöversikt för Power BI-rapportservern"
description: "Välkommen till handboken för användare av Power BI-rapportservern, en lokal plats där du kan lagra och hantera dina mobila och sidnumrerade Power BI-rapporter."
services: powerbi
documentationcenter: 
author: maggiesMSFT
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 11/01/2017
ms.author: maggies
ms.openlocfilehash: 9b9fc6e9d93fb5e38eb8d0fb5606e4cef1d78940
ms.sourcegitcommit: 99cc3b9cb615c2957dde6ca908a51238f129cebb
ms.translationtype: HT
ms.contentlocale: sv-SE
ms.lasthandoff: 11/13/2017
---
# <a name="user-handbook-overview-for-power-bi-report-server"></a>Användarhandboksöversikt för Power BI-rapportservern
Välkommen till handboken för användare av Power BI-rapportservern, en lokal plats där du kan lagra och hantera dina mobila och sidnumrerade Power BI-rapporter.

![](media/user-handbook-overview/web-portal.png)

Power BI-rapportservern är också en uppsättning produkter och funktioner som arbetar tillsammans för att få dina data att komma till liv:

* En [webbportal](#web-portal) som du kan visa i valfri modern webbläsare. Rapporter och KPI:er i webbportalen är uppdelade och visas i mappar och du kan markera dem som favoriter. Du kan även lagra Excel-arbetsböcker där.
* [Power BI-rapporter](#power-bi-reports) skapade med Power BI Desktop som du kan visa i webbportalen eller i Power BI-mobilapparna.
* [Sidnumrerade rapporter](#paginated-reports) är dokument med ett modernt utseende och fast layout som är optimerade för utskrift och försedda med verktyg för att skapa dem.

Läs vidare för mer information om var och en.

## <a name="web-portal"></a>Webbportalen
![](media/user-handbook-overview/web-portal.png)

Entrén till Power BI-rapportservern är en modern webbportal som du kan visa i alla moderna webbläsare. Du kan komma åt alla dina rapporter och KPI:er i den nya portalen.

Webbportalen kan vara försedd med organisationens varumärke och visa KPI:er direkt i webbportalen. KPI:er kan ge en snabb inblick i viktiga affärsmått i korthet i webbläsaren så att man inte behöver öppna någon rapport.

Innehållet på webbportalen är organiserat i mappar och i varje app är det organiserat efter typ: Power BI-rapporter, mobila rapporter, sidnumrerade rapporter och KPI:er, plus Excel-arbetsböcker. Du kan tagga dina favoritrapporter och -KPI:er. De är alla samlade i mappen Favoriter så att du hittar dem snabbt.

## <a name="power-bi-reports"></a>Power BI-rapporter
![](media/user-handbook-overview/powerbi-reports.png)

En Power BI-rapport visar en datauppsättning från flera perspektiv med visualiseringar som representerar olika fynd och insikter från datauppsättningen. En rapport kan ha en enda visualisering eller sidor som är fulla av visualiseringar. Beroende på din roll kan du vara någon som skapar rapporter och/eller någon som visar och interagerar med rapporter.

Rapporter baseras på en enskild datauppsättning. Varje visualisering i en rapport representerar en liten mängd information. Och visualiseringarna är inte statiska. En rapport är som en instrumentpanel, men går steget längre då den även är interaktiv och anpassningsbar och visualiseringarna uppdateras när underliggande data ändras.

* Om du är rapportskapare kan du lägga till och ta bort data, lägga till eller arrangera om visualiseringar eller ändra visualiseringstyper.
* När du granskar en rapport kan du sortera och använda filter och utsnitt då du gräver djupare i rapportens data för att upptäcka insikter och leta efter svar.

Du skapar Power BI-rapporter med en särskild utgåva av Power BI Desktop. Hämta [Microsoft Power BI Desktop](https://go.microsoft.com/fwlink/?linkid=837581) (optimerad för Power BI-rapportservern – oktober 2017 GA).

## <a name="paginated-reports"></a>Sidnumrerade rapporter
![](media/user-handbook-overview/paginated-reports.png)

Sidnumrerade rapporter är rapporter i dokumentformat, där tabellerna har fler rader och rapporten har fler sidor ju mer data du har. Rapporter har fast layout och ett perfekt utseende optimerat för utskrift, till exempel som PDF- och Word-filer.

Du kan skapa dessa sidnumrerade rapporter med [Report Builder](https://docs.microsoft.com/sql/reporting-services/report-builder/report-builder-in-sql-server-2016) eller Rapportdesignern i [Microsoft SQL Server Data Tools (SSDT)](https://docs.microsoft.com/sql/reporting-services/tools/reporting-services-in-sql-server-data-tools-ssdt).

## <a name="next-steps"></a>Nästa steg
[Installera Power BI Desktop som har optimerats för Power BI-rapportservern](install-powerbi-desktop.md)  
[Snabbstart: Sidnumrerade rapporter](quickstart-create-paginated-report.md)  
[Snabbstart: Power BI-rapporter](quickstart-create-powerbi-report.md)

Har du fler frågor? [Fråga Power BI Community](https://community.powerbi.com/)

