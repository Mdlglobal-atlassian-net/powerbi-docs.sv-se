---
title: "Hur ska jag samarbeta kring och dela instrumentpaneler och rapporter på Power BI?"
description: "I Power BI kan du samarbeta och dela instrumentpaneler, rapporter och paneler på flera olika sätt. Varje sätt har sina fördelar."
services: powerbi
documentationcenter: 
author: maggiesMSFT
manager: kfile
backup: ajayan
editor: 
tags: 
qualityfocus: monitoring
qualitydate: 02/28/2017
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 12/05/2017
ms.author: maggies
ms.openlocfilehash: a77c9a9816ef47ae4b342b2cd3a08b18c90f70de
ms.sourcegitcommit: d91436de68a0e833ecff18d976de9d9431bc4121
ms.translationtype: HT
ms.contentlocale: sv-SE
ms.lasthandoff: 12/06/2017
---
# <a name="how-should-i-collaborate-and-share-dashboards-and-reports-in-power-bi"></a>Hur ska jag samarbeta kring och dela instrumentpaneler och rapporter på Power BI?
Du skapar instrumentpaneler och rapporter. Du kanske även använder dem för att samarbeta med dina kollegor. Då vill du att andra ska ha åtkomst till dem. Vad är det bästa sättet att distribuera dem?

I den här artikeln jämför vi alternativen för att samarbeta och dela i Power BI: 

* Samarbeta med kolleger för att skapa beskrivande rapporter och instrumentpaneler i *apparbetsytor*.
* Paketera dessa instrumentpaneler och rapporter i *appar* och publicera dem till en större grupp eller hela organisationen.
* Dela instrumentpaneler och rapporter med några få personer från tjänsten eller Power BI-appar.
* Publicera på webben, där alla kan se och interagera med dem.
* Skriva ut. 

Oavsett vilket alternativ du väljer för att dela en instrumentpanel behöver du antingen en [Power BI Pro-licens](service-free-vs-pro.md) eller också måste innehållet finnas i en [Premium-kapacitet](service-premium.md). Licenskraven kan variera för kollegorna som ser dina instrumentpaneler, beroende på vilket alternativ du väljer. Det följande avsnittet beskriver detta i större detalj. Förslag? Power BI-teamet är alltid intresserade av din feedback, så gå till [Power BI Community-webbplatsen](https://community.powerbi.com/).

![Appar i Power BI-tjänsten](media/service-how-to-collaborate-distribute-dashboards-reports/power-bi-apps-home-blog.png)

*Appar i Power BI-tjänsten*

## <a name="collaborate-with-coworkers-to-create-an-app"></a>Samarbeta med kollegor för att skapa en app
Anta att du och dina gruppmedlemmar vill publicera dina Power BI-insikter i din organisation. Det bästa sättet att göra det på är att skapa en *app*. En app är en samling av instrumentpaneler och rapporter som används för att leverera nyckelvärden för din organisation. 

Om du vill skapa en app behöver du en *apparbetsyta* med dina gruppmedlemmar som medlemmar. Se apparbetsytan som ett mellanlagringsområde där du och dina kollegor kan arbeta med instrumentpaneler och rapporter i Power BI. Ni kan alla skapa rapporter i Power BI Desktop och publicera dem på apparbetsytan. Det enda ni behöver är Power BI Pro-licenser.

![Apparbetsytor](media/service-how-to-collaborate-distribute-dashboards-reports/power-bi-apps-workspaces.png)

**Om du vill dela en färdig instrumentpanel med kollegor ska du inte lägga till dem i apparbetsytan.** I stället bör du [skapa instrumentpanelen i en apparbetsyta](service-create-distribute-apps.md) och publicera appen. 

## <a name="publish-your-app-to-a-broad-audience"></a>Publicera din app för en bred publik
Anta att du vill distribuera instrumentpanelen till en bred publik. Du och dina medarbetare har skapat en *apparbetsyta* och skapat och förfinat instrumentpaneler, rapporter och datauppsättningar på apparbetsytan. Nu kan du välja de instrumentpaneler och rapporter du vill ha och publicera dem som en app &#151; antingen för medlemmar i en säkerhetsgrupp eller distributionslista eller till hela organisationen. 

![Ikonen Publicera app](media/service-how-to-collaborate-distribute-dashboards-reports/power-bi-app-publish-600.png)

Apparna är lätta att hitta och installera på Power BI-tjänsten ([https://powerbi.com](https://powerbi.com)). Du kan skicka en direktlänk till appen till dina företagsanvändare eller de kan söka efter den i AppSource. Läs mer om att [publicera dina appar](service-create-distribute-apps.md#publish-your-app). 

När de har installerat en app kan de se den i webbläsaren eller på mobilenheten.

För att användare ska kunna se din app måste de antingen ha en Power BI Pro-licens eller också måste appen lagras på en Power BI Premium-kapacitet. Läs [Vad är Power BI Premium?](service-premium.md) för mer information.

## <a name="share-dashboards-and-reports"></a>Dela instrumentpaneler och rapporter
Anta att du har skapat en instrumentpanel och en rapport i din egen Min arbetsyta eller i en apparbetsyta och du vill att andra personer som ska ha åtkomst till den. Ett sätt att komma åt den är att *dela* den. 

![Delningsikon](media/service-how-to-collaborate-distribute-dashboards-reports/power-bi-share-in-situ.png)

Du behöver en Power BI Pro-licens att dela innehåll, liksom de som du delar den med. Annars måste innehållet vara i en [Premium-kapacitet](service-premium.md). När du delar en instrumentpanel eller rapport, kan de som du delar med se den och interagera med den, men inte redigera den. De ser samma data som visas på instrumentpanelen och i rapporterna, såvida inte säkerhet på radnivå (RLS) tillämpas på den underliggande datauppsättningen. De medarbetare som du delar den med kan dela den med sina medarbetare, om du tillåter dem att göra så. 

Du kan dela en instrumentpanel med personer utanför din organisation. De kan visa och interagera med den, men de kan inte dela den. 

Mer om att [dela en instrumentpanel](service-share-dashboards.md) från Power BI-tjänsten.

Du kan också [dela en direktlänk till en rapport](service-share-reports.md) och kringgå instrumentpanelen. Du kan lägga till ett filter i länken så att mottagarna ser en filtrerad version av rapporten.

## <a name="annotate-and-share-from-the-power-bi-mobile-apps"></a>Kommentera och dela från Power BI-mobilapparna
Du kan kommentera på en panel, rapport eller visualisering och sedan dela den med vem som helst med hjälp av Power BI-mobilapparna för iOS- och Android-enheter. 

![Kommentera och dela i mobilappar](media/service-how-to-collaborate-distribute-dashboards-reports/power-bi-iphone-annotate.png)

Du delar en ögonblicksbild av paneler, rapporten eller visualiseringen och mottagarna ser den precis som den var när du skickade e-postmeddelandet. E-postmeddelandet innehåller också en länk till instrumentpanelen eller rapporten. Om de har en licens för Power BI Pro, eller om innehållet ligger i en [Premium kapacitet](service-premium.md), och du redan har delat objektet med dem, kan de öppna den. Du kan skicka ögonblicksbilder av paneler till alla &#151; inte bara medarbetare i samma e-postdomän.

Mer om [delning och kommentering för paneler, rapporter och visuella objekt](mobile-annotate-and-share-a-tile-from-the-mobile-apps.md) från iOS- och Android-appar.

Du kan också [dela en ögonblicksbild av en panel](mobile-share-tile-windows-10-phone-app.md) från Power BI-appen för Windows 10-enheter.

## <a name="publish-to-the-web"></a>Publicera på webben
Du kan publicera Power BI-rapporter till hela Internet genom att bädda in interaktiva visuella objekt i blogginlägg, webbplatser, sociala medier och andra former av onlinekommunikation på valfri enhet. Alla på Internet kan se dina rapporter och du har ingen kontroll över vem som kan se vad du har publicerat. De behöver inte en licens för Power BI. Du kan bara publicera rapporter som du kan redigera på webben. Du kan inte publicera rapporter på webben om de har delats med dig eller om de finns i en app. Mer om att [publicera på webben](service-publish-to-web.md).

## <a name="print-or-save-as-pdf-or-other-static-file"></a>Skriva ut eller spara som PDF eller andra statiska filer
Du kan skriva ut eller spara som PDF (eller andra statiska filformat) hela instrumentpaneler, paneler, rapportsidor eller visualiseringar från Power BI-tjänsten. Rapporter kan bara skrivas ut en sida i taget – det går inte att skriva ut hela rapporten på samma gång. Mer om att [skriva ut eller spara som en statisk fil](service-print.md).

## <a name="next-steps"></a>Nästa steg
* Har du feedback till oss? Gå till [Power BI Community platsen](https://community.powerbi.com/) med dina förslag.
* [Dela instrumentpaneler med kollegor och andra](service-share-dashboards.md)
* [Skapa och publicera en app i Power BI](service-create-distribute-apps.md)
* Har du fler frågor? [Testa Power BI Community](http://community.powerbi.com/).

